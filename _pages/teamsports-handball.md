---
layout: page
title: Håndbold
show_headline: true
image: https://testcenter.vih.dk/sites/testcenter.local/files/styles/panopoly_image_spotlight/public/pages/www-5.jpg?itok=yfQEC8zp
description: "Moderne håndbold har udviklet sig til at være en fysisk og intervalpræget kontaktsport, der stiller krav til flere aspekter af spillernes fysik."
published: true
tags:
  - teamsport
---

Moderne håndbold har udviklet sig til at være en fysisk og intervalpræget kontaktsport, der stiller krav til flere aspekter af spillernes fysik. Den fysiske træning er derfor en vigtig hjørnesten i fundamentet for at give en håndboldspiller de bedste forudsætninger. Dette uanset om det gælder styrke, plyometrisk, interval, agility eller anden fysisk træning.

Ved at gøre brug af bl.a. digitale fotoceller og hoppemåtter, er det muligt for os at lave en testopsætning, hvor ét eller flere håndboldhold kan gennemføre tests i forlængelse af hinanden. Hermed kan klubben eksempelvis samle hold fra flere årgange og begge køn til tests samme dag.

### Eksempel på testbatteri:

- Højde, vægt og fedtprocent
- 5, 10 og 20 m sprint
- CMJ - vertikal hop uden armtræk
- Jump and Reach - vertikal hop med armtræk og tilløb
- Yo-yo interval restitutionstest 1 eller 2

Kontakt os på linket herunder, og lad os sammen se på mulighederne for at få optimeret den fysiske træning i jeres klub.
